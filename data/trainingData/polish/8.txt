Dwadzieścia osiem uczestniczących reprezentacji zostało podzielonych na cztery hierarchicznie ułożone dywizje – najwyższą czterozespołową i trzy niższe ośmiozespołowe – i rozstawione w nich według wyników osiągniętych w poprzednich mistrzostwach oraz turnieju kwalifikacyjnym do rozgrywek elity. Mecze we wszystkich dywizjach zostały rozegrane systemem pucharowym w ciągu pięciu meczowych dni pomiędzy 16 a 23 kwietnia 2011 roku[1]. W obecności pięciu tysięcy widzów w zawodach triumfowali Irlandczycy, w niższych dywizjach zwyciężyli odpowiednio Szkoci, Hiszpanie i Serbowie[2][3]. Mecze o medale były transmitowane w stacji Eurosport[4].

Trzy najsłabsze europejskie drużyny rywalizowały natomiast w dywizji D w Chorwacji, a zwycięsko z turnieju wyszli gospodarze[5]. 
